---
title: 'Javascript nedir?'
author: 'mertcanaltin'
date: '1999-10-02'
---

## Javascript nedir?

JavaScript, 20 yılı aşkın bir geçmişe sahip dünyanın en popular yazılım dillerinden birisidir. Ayrıca web geliştiriciler için temel 3 yazılım dilinden birisidir.

HTML: Bir web sayfasına içerik ekleyebilmenizi sağlar.
CSS: Tasarım, stil ve web sayfalarının düzenini belirler.
JavaScript: Web sayfalarının davranışlarını yönetir.
JavaScript oldukça hızlı ve kolay bir şekilde öğrenilebilir ve web sitelerinin işlevini arttırmaktan oyunlar çalıştırmaya kadar çoğu amaç için kullanılabilir. Dahası, Github gibi siteler sayesinde ücretsiz olarak bir çok JavaScript taslağı ve uygulaması bulabiliriz.

JS yeteneklerinizi deneyebileceğiniz bir yer mi arıyorsunuz? Bir web hosting planı seçin ve responsive bir web sitesi kurmak için ihtiyacınız olan bütün web master araçlarına sahip olun!

Geçmişten Günümüze JavaScript
JavaScript Niçin Harikadır?
JavaScript Zayıf Yanları Nelerdir?
JavaScript Diğer Yazılım Dillerinden Nasıl Ayrılır?
Bir Web Sitesine Nasıl JavaScript Eklenir?
Yani, JavaScript Nedir?
Geçmişten Günümüze JavaScript
JavaScript, bir Netscape çalışanı olan Brandan Eich tarafından 1995 yılının Eylül ayında 10 günlük bir süre içerisinde oluşturuldu. İsmi ilk olarak Mocha idi ve dilin adı daha sonraları Mona ardından da JavaScript olmadan hemen önce LiveScript adını aldı. Dilin ilk sürümleri özellikle Netscape’ye özgü idi ve sınırlı işleve sahipti ancak zaman içinde geliştirici topluluğunun da yardımıyla büyümeye devam etti.

1996 yılında JavaScript resmi olarak ECMAScript adını aldı ve ECMAScript 2 1998’de,  ECMAScript 3 ise 1999 yılında geldi. Bu da günümüzün JavaScript’ine evrildi ve sadece farklı tarayıcılarda çalışmanın dışında aynı zamanda mobil ve masaüstü bilgisayarlar gibi farklı cihazlarda da çalışıyordu.

JavaScript o günden beri büyümeye devam etti ve 2016 yılı itibariyle web sitelerinin %92’si JavaScript kullanmaya başladı. Sadece 20 yıl içerisinde ilkel bir dil halinden dünyanın en popular dili olmayı başardı. Eğer internet kullanıyorsanız, mutlaka JavaScript ile karşı karşıya gelmişsinizdir.

